---
id: 34916165073049
title: Pemakan Ikan
category: gameplay
section: other
---
![](https://help.studycat.com/hc/article_attachments/34916165069849)

Di lautan, yang besar makan yang kecil. Kalau hendak berjaya, kita perlu menjadi ikan yang lebih besar dan pantas daripada ikan-ikan lain di lautan. Mari kita pelajari caranya. Selamat datang ke permainan ***Pemakan Ikan***!

## Objektif

Lautan memang berbahaya. Jadi, matlamat kita adalah untuk ***menjadi ikan yang paling besar dan pantas*** di lautan supaya tiada ikan lain yang boleh membuli kita. Kita boleh mencapai matlamat ini dengan memakan ikan-ikan yang lebih kecil daripada kita!

## Kawalan

Untuk terus hidup, anda perlu tahu cara berenang. ***Ketik di mana-mana bahagian skrin dengan jari anda*** untuk berenang ke tempat tersebut. Setelah anda mahir, anda boleh mula memakan ikan. Tetapi kita tidak boleh memakan semua jenis ikan, ada yang ***lebih besar dan pantas*** daripada kita.

## Memakan Ikan

Nasib baik kita ada ***juruhurai*** yang sentiasa mahu membantu!

Jika anda dengar dengan teliti, juruhurai akan memberitahu anda ***ikan paling besar*** yang boleh anda makan.

Dalam contoh ini, kita diberitahu yang kita boleh makan ***udang***. Jadi mari ***ketik skrin*** ke arah udang yang terdekat.

![](https://help.studycat.com/hc/article_attachments/34916149686297)

Dapat! Sedapnya!

Mari teruskan, kita ikan yang sangat lapar. Kita perlu makan semua ***udang*** yang kita jumpa.

Tetapi, kita tidak boleh berenang sesuka hati... Ada ikan yang lebih besar di situ! 

## Menjadi Mangsa

**![](https://help.studycat.com/hc/article_attachments/34918253174937)**

Err... Ya. Elakkan mereka. Kita belum ***cukup besar*** untuk makan mereka lagi.

## Membesar

![](https://help.studycat.com/hc/article_attachments/34918253176345)

Pilih lawan yang sama saiz! Tengok mereka cuba lari!

Setelah anda makan cukup banyak ikan kecil, anda boleh mula memakan ikan yang lebih besar.

Oh, apa ini? ***Ketam***? Ya, dan mereka mengejar anda seperti ikan-ikan tadi.

## Kitaran Permainan

Seterusnya, anda perlu menjadi cukup besar untuk mula memakan ketam-ketam itu, dan sekarang anda tahu caranya. Semua yang lebih kecil daripada anda boleh dimakan.

Tetapi ingat, sentiasa ada ikan yang lebih besar di lautan. Tidak kira berapa besar anda membesar, anda perlu berhati-hati dengan ikan yang lebih besar dan pantas.

## Kemenangan

Apabila anda makan cukup banyak ikan, anda akan membesar, dan ***bar kemajuan*** akan naik satu tahap.

Untuk menang, anda hanya perlu mengisi bar kemajuan sepenuhnya.

![](https://help.studycat.com/hc/article_attachments/34918234335641)

## Peringkat

Semua permainan mempunyai tiga peringkat, dan tahap kesukaran meningkat dengan setiap peringkat.

| Peringkat | Huraian |
| --- | --- |
| **Peringkat&nbsp;1** | Anda boleh membuat seberapa banyak kesilapan yang anda mahu. |
| **Peringkat&nbsp;2** | Anda perlu makan lebih banyak ikan. Anda akan kalah jika membuat terlalu banyak kesilapan. |
| **Peringkat&nbsp;3** | Anda perlu makan lebih banyak ikan lagi. Anda akan kalah jika membuat terlalu banyak kesilapan. |

## Mari bermain!

Baiklah, sudah tiba masanya untuk mencuba sendiri.

Anda sudah tahu apa yang perlu dilakukan. Teruskan berenang, teruskan berenang!

